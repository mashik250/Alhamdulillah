সংবিধানে অন্তর্বর্তীকালীন সরকার বলতে কোন শব্দ নাই। সংবিধানে তত্বাবধায়ক সরকার বলেও এখন আর কিছু নাই। যেহেতু সংবিধানে অন্তর্বর্তীকালীন কিংবা তত্বাবধায়ক সরকার গঠনের কোনো বিধান নাই। সেহেতু সরকার গঠিত হয়েছে সংবিধানের ১০৬ অনুচ্ছেদে সুপ্রিম কোর্টের আপিল বিভাগের প্রদত্ত উপদেষ্টামূলক এখতিয়ারকে প্রয়োগ করে।
তবে সুপ্রিম কোর্টের উপদেষ্টামূলক মতামত মানার কোন সাংবিধানিক বাধ্যবাধকতা নাই। এটা কোন জাজমেন্ট বা রায় না। পরবর্তী নির্বাচিত সরকারের মাধ্যমেই সরকারের সাংবিধানিক বৈধতাকে নিশ্চয়তা দিতে হবে। 
এই সরকার তাহলে কি? এক কথায় এই সরকারের চরিত্র হচ্ছে “বিপ্লব পরবর্তী জাতীয় ঐক্যমতের সরকার।”
এখন আমরা যদি বিপ্লবকেই না মানতে চাই। যদি জাতীয় ঐক্যমতের ভিত্তিতে সরকারকে না চালাতে পারি। তাহলে সরকার শুধু তার চরিত্রই হারাবে না, বরং বৈধতাও হারাবে।
আর এটা যদি আমরা সবাই বুঝতে পারতাম, তাহলে গদির জন্য সবাই আমরা এভাবে একে অন্যের বিরুদ্ধে মরিয়া হয়ে লড়াইয়ে নামতাম না। আমরা যদি এই সরকারকে না-ই মানি। সরকারের বৈধতাকে যদি স্বীকার না-ই করি, তাহলে তো সরকার নির্বাচন দিলে সে নির্বাচনও অবৈধ হয়ে যাবে।

-ড. তুহিন মালিক
