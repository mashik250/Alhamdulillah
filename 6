প্রয়োজনীয় গুরুত্বপূর্ণ সংস্কার শেষে যৌক্তিক সময়ে নির্বাচন চায় পাঁচটি ইসলামি দল। সেই সঙ্গে নারী সংস্কার কমিশন বাতিলের দাবিও জানিয়েছে তারা। এই কমিশন বাতিল না হলে কঠোর আন্দোলন করা হবে বলেও একমত হয়েছে দলগুলো।

আজ রাজধানীর পল্টনে ইসলামী আন্দোলন বাংলাদেশের কার্যালয়ে এক বৈঠকে এমন সিদ্ধান্ত হয়েছে। ইসলামী আন্দোলন বাংলাদেশের আমির মুফতি সৈয়দ মুহাম্মদ রেজাউল করীম বৈঠক শেষে বিষয়টি নিশ্চিত করেছেন।

বৈঠকে অংশ নেয়া দলগুলো হলো- ইসলামী আন্দোলন বাংলাদেশ, খেলাফত মজলিস, জমিয়তে উলামা ইসলাম, নেজামে ইসলাম ও বাংলাদেশ খেলাফত মজলিস।
